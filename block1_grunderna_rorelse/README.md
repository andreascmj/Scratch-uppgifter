# Lär dig grunderna: del 1 (Rörelse)

Nu ska du få lära dig grunderna i hur man får figurer att röra sig i Scratch.

De flesta program och spel du kommer göra i Scratch kommer innehålla någon form av figur (kallad sprajt). Dessa sprajtar brukar ofta röra sig, till exempel 

## 1: Remixa 

--

## 2: Gå-blocket

Se till att sprajten är markerad och dra ut ett Gå-block till skriptytan.

Gif - Dra ut block

Testa att klicka på en blå del av Gå-blocket. Vad händer?

Roboten rör sig en liten bit till höger varje gång vi klickar. Testa nu att klicka på siffran 10 i Gå-blocket och ändra till en högre siffra. Vad händer då?

Om roboten skulle hamna för långt till höger kan du bara dra in henne till mitten igen.

Gif - Dra in roboten

Vad händer om vi ändrar siffran till något negativt? Testa sätta ett minustecken framför siffran. 

Gif - Minustecken

Snyggt jobbat! Vi kan nu få roboten att gå fram och tillbaka bara genom att klicka på våra Gå-block.

Gif - Röra sig fram och tillbaka

## 3: Vänd-blocket

Förutom att gå fram och tillbaka så vill vi att roboten ska kunna vända på sig. För att göra det har vi två olika block, vänd höger och vänd vänster.

Bild - Vänd blocken

Testa dra ut båda två och klicka på dem. Vad händer om du byter siffran 15 till något större? Testa med 30, 90, 180 och 270.

Vad händer om vi byter till 360? Vad händer om vi byter till något ännu större? Vad händer om vi byter till något negativt? Testa dig fram!

Nu när vi har vänd-blocken kan vi få roboten att vända sig om.

Gif - Vänd sig runt omkring

## 4: Vänta-blocket

Nu har vi lärt oss hur vi får roboten att göra enskilda rörelser, men hur ska vi göra för att få henne att göra flera saker i rad?

Scratch-blocken funkar lite som legobitar, man kan sätta ihop dem på olika sätt. Testa att sätta ihop några av blocken efter varandra och klicka på det första.

Gif - Rör sig för snabbt

Roboten gör allt vi sa åt henne, men det går så snabbt att vi inte hinner se alla steg. Lägg till ett Vänta-block mellan varje Gå och Vänd-block. Nu kan vi följa varje steg hon gör.

Gif - Rör sig långsamt

## 5: Flagg-blocket

Nu har vi lärt oss hur man får roboten att röra sig genom att klicka direkt på blocken. Ofta när vi gör mer avancerade program så kommer vi viljas starta programmet med en start-knapp. För detta använder vi blocket med en grön flagga under Händelser.

Dra in Flagg-blocket ovanför rörelseblocken som du skapade och testa klicka på den gröna flaggan ovanför roboten.

Gif - Dra in blocket och klicka på gröna flaggan

Bra jobbat! Nu har du lärt dig grunderna i hur man får saker att röra sig i Scratch. Nu är du redo att testa på lite mer avancerade saker.