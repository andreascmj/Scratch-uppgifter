# Lär dig grunderna: del 3 (Om-satser)

## 1: Remixa

--

## 2: Fråga-och-vänta-blocket

Vi ska nu få vår robot att ställa frågor till oss, och säga olika saker baserat på vad vi svarar.

För att få roboten att ställa en fråga använder du blocket Fråga-och-vänta.

Dra först in ett Flagg-block och sedan ett Fråga-och-vänta-block. Ändra texten till "Vad heter du?".

Gif - Dra in block och skriv text

Dra sedan in två stycken Säg-i-sekunder-block och lägg efter frågan. Ändra texten i det första blocket till "Hej".

Ta sedan Svar-blocket från Känna av och sätt istället för texten.

Gif - Dra in svar

Bra jobbat! Nu har du en robot som kan säga hej till folk. Nu ska vi göra roboten lite mer avancerad!

## 2: Om-då-annars-blocket

Nästa steg är nu att få roboten att säga helt olika saker baserat på vad du har svarat. Då är det bra att ha ett Om-då-annars-block.

Dra in en ny fråga efter dina tidigare frågor och ändra texten till "Hur gammal är du?"

Vi kan nu dra in ett Om-då-annars-block ifrån Kontroll-skripten. Detta block gör att du kan få roboten att säga olika saker beroende på vilken ålder man svarar.

Dra in ett Mindre-än-block i Om-då-annars-blocket. Mindre-än-blocket har en < symbol i sig.

Dra in ett Svar-block på vänster sida och ändra högersidan till 16.

Gif - Dra in svar i Mindre-än

Block som du lägger in i den övre delen av Om-då-annars-blocket kommer köras om man svarar att man är yngre än 16. Block som du lägger in i den undre delen kommer köras om man svarar att man är 16 år eller äldre. Lägg in några svar till roboten som du tycker passar.

Bild - Färdig kod

Bra jobbat! Nu har du en robot som kan svara på dina frågor. Känner du till några andra robotar som kan svara på dina frågor?