# Vardagsalgoritmer

**Skapa dina egna algoritmer med exempel från vardagen!**

Denna lek går ut på att barnen får ett problem att lösa och ska sedan bygga upp en algoritm för att lösa detta problem. Algoritmen byggs upp med hjälp av materialet som kan laddas ned. De får en skiss av algoritmen och ska sedan placera rätt block på rätt plats och i rätt ordning. Det finns tre algoritmer i stigande svårighetsgrad. Rekommendation är att bara köra den svåra uppgiften till barn som verkar vara extra taggade på leken då den är rätt klurig. När jag kört uppgiften känns det även som två algoritmer räcker för att få ut det mesta av leken.

## Material att ladda ned och skriva ut
* Klädsel (lätt): [Klädsel algoritm](kladsel.pdf) och [Klädsel block](kladsel_block.pdf) 
* Steka pannkakor (medel):[Pannkakor algoritm](pannkakor.pdf) och [Pannkakor block](pannkakor_block.pdf)
* Gissningslek (svår): [Gissningslek algoritm](gissningslek.pdf) och [Gissningslek block](gissningslek_block.pdf)

## Instruktioner för handledare
**Tidåtgång: Ca 15min**

Lämpligt för 1-2 barn i taget.

1. Skriv ut de tre algoritmerna från ovan. 
2. Klipp ut blocken som tillhör varje algoritm. 
3. Ge barnen en algoritm i taget med tillhörande block. Be dem lägga blocken på rätt plats så önskat resultat uppnås.
4. När barnen tror de lagt blocken på rätt plats, gå igenom algoritmen tillsammans med dem och se så den ger rätt resultat.

## "Facit"
Uppgifterna kan få önskat resultat med olika lösningar (precis som i riktig programmering) men här är lösningsförslag på uppgifterna.

### Klädsel
![Facit klädsel](kladsel_facit.jpeg "Lösningsförslag till klädsel-algoritmen")
### Pannkakor
![Facit pannkakor](pannkakor_facit.jpeg "Lösningsförslag till pannkakor-algoritmen")
### Gissningslek
![Facit gissningslek](gissningslek_facit.jpeg "Lösningsförslag till gissningslek-algoritmen")

## Debugg variant
Som ovan fast att du som handledare lägger ut blocken i fel ordning. Barnens uppgift är sedan att debugga algoritmen. Alltså lägga blocken i rätt ordning.
