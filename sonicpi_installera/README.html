<!doctype html>
<html><head><meta charset="utf-8"><meta name="viewport" content="width=device-width"></head><body>
<h1 id="installera-sonic-pi">Installera Sonic-Pi</h1>
<p>Sonic Pi är ett programmeringsspråk där du kan programmera musik!</p>
<p>Mycket musik skapas idag digitalt med datorer, men det är inte så många som programmerar musik, utan de använder färdiga program för att sätta ihop och skapa nya ljud. Sam Aaron skapade Sonic Pi för att han tycker att musik och programmering passar väldigt bra ihop. När du programmerar i Sonic Pi hör du direkt det som du kodar – på så sätt kan du lära dig programmera samtidigt som du skapar musik.</p>
<p>Sonic Pi är helt gratis och finns till Windows, Mac OS X, Linux och Raspberry Pi. Det här är en instruktion för hur du laddar ned och installerar Sonic Pi till Windows.</p>
<h2 id="1-ladda-ned-programmet">1: Ladda ned programmet</h2>
<ol>
<li><p>Gå till <a href="http://sonic-pi.net/" target="_blank"> <strong>Sonic Pi:s hemsida</strong></a>.</p>
</li>
<li><p>Skrolla ned och hitta menyn för nedladdning. Klicka på knappen för det operativsystem som din dator kör. I vårt exempel klickar du på <strong>Windows</strong>.</p>
</li>
</ol>
<p><img src="image_0.png" alt="image alt text"></p>
<ol>
<li>Välj <strong>Windows Installer</strong> i nästa fönster om du kör Windows.   </li>
</ol>
<p><img src="image_1.png" alt="image alt text"></p>
<ol>
<li>En ruta kommer upp längst ner i webbläsaren. Klicka på <strong>Save As</strong> och spara den på det ställe du vill ha programmet.</li>
</ol>
<p><img src="image_2.png" alt="image alt text"></p>
<h2 id="2-installera-programmet">2: Installera programmet</h2>
<ol>
<li>När nedladdningen är färdig, hitta filen <strong>Sonic Pi for Win v2 10.0</strong>. Om du inte själv valde en mapp när du sparade programmet, ligger det antagligen i mappen för <strong>Downloads</strong>. Dubbelklicka på filen.  </li>
</ol>
<p><img src="image_3.png" alt="image alt text"></p>
<ol>
<li><p>Klicka på <strong>Next</strong>. Då körs installationen av programmet.</p>
</li>
<li><p>Testa att starta programmet! Skriv &quot;Sonic Pi&quot; i Windows <strong>sökfönster</strong> och starta programmet genom att <strong>dubbelklicka på ikonen</strong>.</p>
</li>
</ol>
<p><img src="image_4.png" alt="image alt text"></p>
<h2 id="f-rdig-">Färdig!</h2>
<p>Grattis, nu har du Sonic Pi på din dator och kan börja programmera musik. Hur du gör det får du veta i nästa uppgift!</p>
</body></html>
