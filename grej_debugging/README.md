## Debugging

*Debugging är att felsöka och åtgärda fel i ett datorprogram*

Varje program har felaktig kod. Och det är i princip omöjligt att skriva helt felfri kod. Det är då viktigare att hitta felen och åtgärda dem. Det är vad debugging handlar om. Ett fel i koden kallas *bug* på engelska, därav namnet på åtgärden. Debugging är en del av att testa ett program vilket är en stor del av utveckling av nya program. Det finns speciella programmerare som bara testar kod.

**Vardagsexempel**

Du steker pannkakor men märker att de inte håller ihop bra utan faller isär. Här har något gått fel med smeten - men vad? Du behöver debugga ditt recept eller algoritm! Hade du i tillräckligt många ägg? Hade du i för mycket mjölk? Kanske har du sett fel i receptet? Det finns många möjlig anledningar till att pannkakorna inte blev bra och du måste hitta felet innan du kan få till goda pannkakor.

Du kommer alltid fem minuter försent till första lektionen – så det är ett tydligt fel med din algoritm som du har för att komma till skolan på morgonen. Men vad ska du åtgärda? Här måste du titta närmare, analysera, varje steg i algoritmen och hitta det steget som har störst effekt på målet att komma i tid till skolan. Ska du helt enkelt gå upp fem minuter tidigare? Eller ska du inte sitta och slöa vid köksbordet? Ska du ta en tidigare buss?
